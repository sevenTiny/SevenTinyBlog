---
title: 祭外祖文（叔伯祭父文）
date: 2023-12-20 23:00:00
categories:
  - 散文
tags: [祭文,文言文]
---

时维仲冬，岁序癸卯，哀我先考，驾鹤西归，不孝儿王氏忠泽、忠华、忠民、忠义，哀思难已，乃携阖家，谨具清酌，敬备庶羞，致祭于先考大人之灵前，遥悼之曰：

先考王公，讳书田，中共党员，河东秀荣人也，生于民国辛未年仲秋十八日，卒于新华癸卯年仲冬初七日，享年九十有二。
身出寒门，幼聪颖，而进取。及长从戎，旋与“抗美援朝”，忠党爱国，奋勇杀敌，一无所畏，尝立三等功，莫不称许，旋入党矣。后就读于汉口高级步校，勤学苦读，多所成也。及转业，先后就职于播明机械厂任厂长、忻县化工机械厂、忻县瓷厂。克己奉公，兢兢业业，任劳任怨，多所奉献，莫不称许之。

<!-- more -->

其性至孝，侍奉长辈，色养双全。连理慈母，琴瑟和谐，相濡以沫。共育四儿一女，含辛茹苦，严教慈爱，使皆成才。蒙其惠也，王氏一门，父慈子孝，兄友弟恭，家风淳朴，多有所成，大恩盛德，万难报一也！

其为人也，忠厚良善，刚正不阿，艰苦朴素，先人后己，心系友朋，睦事邻里，莫不敬之。高德厚报，寿至耄耋，儿孙绕膝，一旦驾鹤，可不悲乎？

呜呼哀哉，先考永逝，重壤永隔，大德厚爱，历历在目，细细追忆，潸然泪下。失怙无待，情何以堪？且铭大德，永世不忘。再拜叩首，伏惟尚飨！

不孝儿王忠泽、王忠华、王忠民、王忠义携阖家敬悼
岁在癸卯仲冬十一日