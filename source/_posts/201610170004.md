---
title: 香山游记
date: 2016-10-17 00:00:00
categories:
  - 柒小文集
  - 散文
tags: 游记
---
　　六十六年冬月初七，余携友出西直，过古国，至京师乾之西北香山之角，稽首览之。
　　山门初过，有殿屹然拖于山门，震向而座。名曰“勤政殿”，盖前朝弘历之君闲享群臣之所。肖首飞檐，横甍立柱，恢弘不凡，是帝王之所。过殿，瞬息寂悄幽邃。竹树环合，山泉飞影，落英缤纷。有道直舒于坎角，古木相抱，道阔而缓，曲折有尽。未几，赫然双清别墅矣。唯弘历与润之别居于此，幽静悄怆，山水相映，是隐地也。
别墅间有一潭，潭旁古木高耸入云。木入潭影，似飞龙凤凰相戏。木上灵禽瑞羽之穴，不知何数。祥云蔼蔼，奇柏森森。偶有山灵戾于谷间，灵地是也。坎行而上，潭角一石壁凄惨无人，置于幽暗昏或之所，风雨之侵蚀，日月之曝烮，而无人灵之相与。日久绵长，自成孱废之状。然吾喜之，既然真迹，亦是可怜。古人之山川虫鱼，游尽而难留其迹。既是留之，然则后人弃之甚矣，至于真迹之不存，理故亦然。此真迹也，固无人享之而尚存，侧有双联尤辨。壁前石桌，盖述前朝兴废事，读之有落泪怅然之感。日月星辰，尚不复也，而人又尚存乎？
　　<!-- more -->
　　院出，始攀也。深秋之际，初冬之时，天阴欲雨，山高而雾甚。朦朦胧胧，扶摇而上，夹道而隐目，闻声而不见人，见人而略摸其影。道旁木之森森，墙之凛凛，触之甚寒。山中偶有松鼠掠过，攀枝叠木，摇头摆尾。行人怡之，不敢稍动分毫。顷刻，奔走匿迹，方又少行。人之见喜怜物之意，可见一斑。
　　林深地伏而山路又皆人迹，天阴雾深，山深而鲜有人行。林深处有歌者，山歌尽而人声不达，林影尽而人深不见。山林阴翳，物极而人事反，阴极而苦寒观。至于深迹，寒木泛霜，窄道银现，木叶霜而寒雾降，山路银而少人行。天高山险，天高而云日隐，山险而罕人行。行不知年月日，竟至峰顶，其状穹庐，其形尚异。至于日出晴日，偶有云雾蒸腾而上，状若香炉而得名，故曰香炉峰。香炉峰者，香山之巅也。峰侧有一石，石曰鬼见愁，似有鬼神见愁之意，然鬼神之力若何，不可得也。
　　已是初冬之际，幸而睹其观。奇观者，山之高深而高低之景不同也。景不同者，盖天温之异也。至于山下，有盛夏之景。山中，则有深秋木叶萧下之意。及至山顶，竟有冬日雪红之象。霜叶不舍而寒雾附于其上，俄而凝冰附着，素里透红，红外又添鹅景，“素里红”是也。
　　吾是喧嚣之地而来，至于静谧之所，竟至茫然。山中有年月，市井有四时。久居轩宇而醉乎山林，山林之乐，非士而难以尝也，且夫山水恋客日至数百，而山水之恋仅吾一人者也。山水之情与，得之而复与，寄乎山水之间，此游之大境也。

　　时乙未秋冬交际。 
